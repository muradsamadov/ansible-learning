Variables — Adından da göründüyü kimi söhbət dəyişənlərdən gedir. Sadə avtomatlaşdırma zamanı bütün serverlərdə eyni zamanda eyni konfiqruasiya və dəyişikliklər tətbiq edilir. Bəs əgər bəzi serverlərdə digərlərindən fərqli konfiqurasiyalar etmək istəyiriksə, necə edək? Bu zaman dəyişənlərin istifadəsi işi daha da asanlaşdırır. Dəyişənlərin adı hərf, rəqəm və ya altxətt(_)-dən ibarət ola bilər və bir qayda olaraq dəyişənlərin adları hərf ilə başlamalıdır. Dəyişənlər adətən konfiqurasiya qiymətlərinin dəyişdirilməsi və s. məqsədlər üçün istifadə olunur. Məsələn, klient tərəfdə yerləşən apache serverdə fərqli virtualhostlar yaratmaq və ya iki fərqli klient hostun konfiq məlumatlarını dəyişənlər vasitəsilə bir birində istifadə etmək mümkündür. Dəyişənlər həmçinin klient tərəfdə icra olunan tapşırıqların nəticəsinin qeydiyyata alınmasında istifadə oluna bilər. 